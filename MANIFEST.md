Manifest 
---------

Celem naszych spotkań jest poszerzanie wiedzy i wspólne spędzanie czasu w przyjaznej atmosferze. W związku z tym oczekujemy, że wszyscy bez wyjątku będą darzyć się wzajemnym szacunkiem.

Jako społeczność oczekujemy, by każdy z nas stosował się do przedstawionych poniżej zasad, ponieważ uważamy, że pozwoli to wszystkim komfortowo i bezstresowo uczestniczyć w życiu naszej grupy:

* wroc.py jako miejsce przyjazne dla wszystkich pozostaje przestrzenią wolną od formułowania publicznych ocen w kwestiach światopoglądowych, zwłaszcza tych związanych z płcią, preferencjami seksualnymi, budową ciała, rasą lub wyznaniem.

* W publicznej dyskusji, jak również w prywatnych wypowiedzi staramy się zaniechać agresywnych bądź rubasznych wypowiedzi wprowadzających celowe dwuznaczności, mogące zostać uznane przez inne osoby za wulgarne czy niestosowne. Podobne przypadki mogą powodować złe samopoczucie u części uczestników i nie wnoszą niczego wartościowego do naszych spotkań.

* Jeśli w pewnych kwestiach nie mamy pewności, gdzie przebiega granica komfortu, to warto zdać się na zdrowy rozsądek.

* Osoby niereformowalne i uprzykrzające życie innym będą wypraszane z naszych spotkań, a w szczególnych przypadkach wykluczane z dalszego udziału w życiu społeczności.

Jako uczestnicy spotkań wszyscy staramy się reagować na niewłaściwe zachowanie innych, by ignorancja nie była odebrana przez nich jako milczące przyzwolenie.
